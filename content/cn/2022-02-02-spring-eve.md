---
title: 青玉案 · 除夕
date: '2022-02-02'
slug: spring-eve
---

除夕夜读稼轩《青玉案 ·
元夕》，忆起七年前除夕夜，吾归乡，立老家窗前，烟花漫天，爆竹轰鸣。彼时想来已是五年不曾见此景，一时心绪难平，欲作诗词以记之。无奈笔力所限，搜肠刮肚而不得只言片语可述。如今见稼轩词，心境已迁异，然心潮犹起伏。于千里外，冥思一晚及半晌，终遂七年前一念。

> 朝秦如何共暮楚？<!--# 秦喻美帝，楚为老家湖北。老家夜幕时，美帝乃白昼；海上生明月，天涯却难共此时。此处与朝秦暮楚本义无关，止表参商之义尔。 -->  
> 立白昼，思夜幕。  
> 红泥火炉杯盏箸。  
> 欢声起落，烟火升坠，冰心难飞渡。<!--# 一片冰心在玉壶。 -->
>
> 已别七载团年处。<!--# 团年，团圆也。似仅限南方说法。北方或不知此一说。 -->  
> 除夕四顾归无路。  
> 酹酒千里遥祭祖。<!--# 吾家习俗：过年开饭前，总有长辈倒酒两杯于上座之地，恭请祖宗先吃。 -->  
> 父老渐远，儿孙继赴，来岁再如虎！<!--# 照应虎年。愿一辈堪比一辈虎。 -->
